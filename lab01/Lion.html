<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h1>สิงโต</h1>
    <img src="11.jpg" alt="สิงโต">
    <p>สิงโต ป็นสัตว์ตระกูลแมวที่ใหญ่ที่สุดในโลก ที่เราสามารถพบได้ในทวีปแอฟริกาที่ระดับน้ำทะเลจนถึงระดับสูง 3,000 เมตร ตามปกติสิงโตไม่อาศัยในป่าทึบ ทะเลทราย หรือที่ชื้น แต่ในอดีตที่นานมากแล้ว สิงโตเคยอาศัยอยู่ในทวีปยุโรป เพราะมีการพบ fossil ของสิงโตในถ้ำของประเทศอังกฤษ ฝรั่งเศส และเยอรมนีหลายแห่ง และสำหรับในดินแดน Palestine นั้น คัมภีร์ไบเบิลของคริสต์ศาสนาก็มีการกล่าวถึงสิงโตว่าถูก Samson ฆ่า ประวัติศาสตร์ของอาณาจักร Mesopotamia ก็มีเรื่องเล่าว่ากษัตริย์ของชนเผ่า Assyria ชอบล่าสิงโต แต่เมื่อถึงวันนี้ยุโรป และเอเชียตะวันตกไม่มีสิงโตเลย

        สิงโตแตกต่างจากสัตว์จำพวกแมวอื่นๆ ตรงที่ชอบอยู่เป็นฝูงตั้งแต่ 2 - 30 ตัว สิงโตที่โตเต็มที่อาจมีลำตัวยาวถึง 3 เมตร (วัดถึงปลายหาง) และสูงประมาณ 1 เมตร มีขนสีน้ำตาล มีลีลาเดินที่สง่า ผ่าเผย ชอบย่องยามล่าเหยื่อ และชอบนอนพักผ่อนเวลาขี้เกียจ ฟันที่แข็งแรงของมันมีสำหรับทึ้ง กัด และฉีกเนื้อเป็นชิ้นๆ มีขากรรไกรที่แข็งแรงพอขบศีรษะเหยื่อจนแตกได้ เหยื่อของมันได้แก่ ม้าลาย เก้ง กวาง เลียงผา ฯลฯ การมีสายตาที่แหลมคม ทำให้มันสามารถเห็นเหยื่อที่อยู่ไกลๆ ได้ในเวลาโพล้เพล้ ตามปกติสิงโตชอบออกล่าเหยื่อในเวลากลางคืน หรือเวลามีพายุ ในเวลากลางวันมันชอบนอนหลับ พักผ่อนใต้ต้นไม้ หรือกลางทุ่งหญ้า ขณะพักมันจะใช้ตาจับดูม้าลายเล็มหญ้า โดยไม่ทำร้าย แต่เมื่อถึงเวลาเย็นที่อากาศในบริเวณนั้นมีอุณหภูมิลดลง บรรดาเหยื่อของสิงโตจะรู้ว่าชีวิตของมันเริ่มไม่ปลอดภัย เพราะสิงโตจะย่องเข้าใกล้ และกระโดดตะปบด้วยความเร็ว 60 - 80 กิโลเมตร/ชั่วโมง แล้วกัดคอจนเหยื่อขาดใจตาย แต่ถ้าเหยื่อสามารถวิ่งหนีได้ไกล และนาน สิงโตก็จะหยุดไล่ตาม และซุ่มคอยเหยื่อชิ้นใหม่ต่อไป
        
    </p>
    <h2>ตัวอย่างสายพันธุ์ของสิงโต</h2>
    <ul>
        <li>สิงโตเซเนกัล (Panthera leo senegalensis)</li>
        <li>สิงโตมาไซ (Panthera leo nubica)</li>
        <li>สิงโตคองโก (Panthera leo azandica)</li>
        <li>สิงโคกาทังกา หรือ สิงโตแองโกลัน (Panthera leo bleyenbergh)</li>
        <li>สิงโตขาว หรือ สิงโตทรานเวล (Panthera leo krugeri)</li>
    </ul>
    <a href="blog.html">ย้อนกลับ</a>
</body>
</html>