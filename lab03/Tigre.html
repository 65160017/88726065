<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="css/mystyles.css">
</head>
<body>
    <h1>เสือโคร่ง</h1>
    <img src="imges/22.jpg" alt="เสือโคร่ง">
    <p>เสือโคร่งเป็นหนึ่งในสัตว์ผู้ล่าขนาดใหญ่ของโลก เสือโคร่งแต่ละตัวมีอาณาเขตหรือพื้นที่ครอบครองที่กว้างขวาง โดยพื้นที่อาศัยของเพศผู้มีขนาดใหญ่กว่าเพศเมีย จากงานวิจัยเสือโคร่ง (Panthera tigris corbetti) ของสถานีวิจัยสัตว์ป่าเขานางรำในพื้นที่เขตฯ ห้วยขาแข้งพบว่า เสือเพศผู้มีขนาดพื้นที่อาศัยประมาณ 267-300 ตารางกิโลเมตร ส่วนเพศเมียมีขนาดพื้นที่อาศัยประมาณ 60-70 ตารางกิโลเมตร ซึ่งแต่ละตัวจะมีอาณาเขตหากินของตัวเอง ในธรรมชาติเสือโคร่งอาศัยและออกหากินเพียงลำพัง ไม่พบพฤติกรรมการอยู่รวมฝูง นอกจากช่วงเวลาที่แม่เสืออยู่ในช่วงเลี้ยงดูลูก ส่วนใหญ่เสือโคร่งมักออกล่าเหยื่อในช่วงกลางคืนหรือเช้ามืด 


        การสืบพันธุ์ของเสือโคร่ง เพศเมียจะเริ่มเข้าสู่วัยเจริญพันธุ์เมื่ออายุประมาณ 3 ปี ส่วนเพศผู้จะเข้าสู่วัยเจริญพันธุ์เมื่ออายุ 4-5 ปี เสือโคร่งสามารถผสมพันธุ์ได้ตลอดทั้งปี ในช่วงผสมพันธุ์เสือโคร่งเพศผู้และเพศเมียจะใช้เวลาอยู่ร่วมกัน 4-5 วัน และอาจผสมพันธุ์กันทุก 15 หรือ 20 นาที หลังจากการผสมพันธุ์เพศเมียจะมีระยะเวลาตั้งท้องประมาณ100-103 วัน ส่วนใหญ่ออกลูกเฉลี่ย 2-4 ตัว ในธรรมชาติลูกเสือโคร่งจะมีโอกาสรอดชีวิตจนโตเต็มวัยประมาณ 50-70 เปอร์เซนต์
        
        ในช่วงที่ลูกเสือโคร่งยังเล็กจะยังไม่สามารถออกไปหาอาหารร่วมกับแม่ จนกระทั่งลูกเสือโคร่งอายุได้ 6-7 เดือนจะเริ่มออกไปหาอาหารร่วมกับแม่ ลูกเสือจะอาศัยอยู่กับแม่ไปจนกระทั่งอายุ 18-24 เดือน จึงเริ่มแยกออกจากแม่ และหาพื้นที่อาศัยเป็นของตัวเอง
    </p>
    <h2>ตัวอย่างสายพันธุ์ของเสือโคร่ง</h2>
    <ul>
        <li>เสือโคร่งสายพันธุ์บาหลี (Bali tiger: Panthera tigris balica)</li>
        <li>เสือโคร่งสายพันธุ์ชวา (Javan tiger: Panthera tigris sondaica)</li>
        <li>เสือโคร่งสายพันธุ์แคสเปียน (Caspian tiger: Panthera tigris virgata)</li>
        <li>เสือโคร่งสายพันธุ์อินโด-ไชนีส (Indo-Chinese tiger: Panthera tigris corbetti)</li>
        <li>เสือโคร่งสายพันธุ์เบงกอล (Royal Bengal tiger: Panthera tigris tigris)</li>
        <li>เสือโคร่งสายพันธุ์ไซบีเรียน (Siberian tiger หรือ Amur tiger: Panthera tigris altaica)</li>
        <li>เสือโคร่งสายพันธุ์เซาท์ไชน่า (South China tiger: Panthera tigris amoyensis)</li>
        <li>เสือโคร่งสายพันธุ์สุมาตรา (Sumatran tiger: Panthera tigris sumatrae)</li>
    </ul>
    <a href="blog.html">ย้อนกลับ</a>
    <a href="main.html"> หน้าหลัก </a>
</body>
</html>